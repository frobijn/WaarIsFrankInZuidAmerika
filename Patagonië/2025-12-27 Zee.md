# Zee

Ik had er niet bij stilgestaan dat we deze reis zo dicht bij het strand zouden slapen.
Het hotel in Puerto Madryn ligt aan de boulevard, met aan de andere kant van de weg het strand.
Dit heb ik in Uruguay ook twe keer gehad, dus het is tijd om de traditie voort te zetten en
even pootje te baden in de oceaan, of eigenlijk baai. Omkleden in het hotel en op slippers naar de zee.
De strandwachten hier hebben andere vlaggen.

![](https://live.staticflickr.com/65535/55039248746_484b05756a.jpg)

De vlag is blauw dus...? Bij de eerste aanraking wordt dat duidelijk: het water is erg koud.
Veel kouder dan in Uruguay.
Even onderdompelen kan nog net, maar je benen voelen al snel erg koud aan en dat gevoel gaat ook niet zomaar
weg. Ook de mede-badgasten houden het wijzelijk bij pootje baden.

![](https://live.staticflickr.com/65535/55039248601_2c0f7f947f.jpg)

Tot vlak bij het strand zie je wel kleine visjes langs je voeten schieten. Verderop in het water
drijven meer ongenode gasten, die bij eb ook op het strand te vinden zijn. Brrr. Activiteit afgevinkt,
weer gauw naar het hotel.