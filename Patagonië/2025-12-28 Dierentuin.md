# Dierentuin

We logeren in een badplaatsje maar we komen niet voor het strand of de zee: we komen voor de dieren in twee gebieden vlakbij.
Een ervan is schiereiland Valdés. Volgens de reisbeschrijving is de voornaamste attractie in deze tijd van het jaar
de grote groep zeeolifanten en zeeleeuwen. Het is zeker een genot om naar deze beesten te kijken. Dat kan ik langer volhouden
dan de planning van de excursie toestaat.

![](https://live.staticflickr.com/65535/55039495659_7a10832da4.jpg)

Er is veel meer te zien, vooral bij de kust vandaan. Het heeft wel iets weg van een dierentuin, waar allerlei dieren
vrij rondlopen die ik niet dagelijks tegenkom. Misschien dat die dieren niet zo zeldzaam zijn in Argentinië. Voor mij
maakt dat niet uit: ik moet ze toch ergens voor het eerst zien. De dagprijs gaat naar de nandu, omdat ik zo'n soort
beest hier totaal niet verwacht had.

![](https://live.staticflickr.com/65535/55039581290_7f8664dd08.jpg)

