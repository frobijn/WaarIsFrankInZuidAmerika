# De straat op

Eind van de middag, de meeste toeristen zijn vertrokken. Ik zwerf nog door de oude stad, op zoek naar
de schoonheid van dit deel val Montevideo. Er klinkt tromgeroffel in de verte. Het wordt steeds luider
als ik verder de straat inloop, totdat het bijna oorverdovend is. Dan, in een zijstraat:

![](https://live.staticflickr.com/65535/54984892358_c1e944a482.jpg)

Als ik de tekst uit het carnavalmuseum goed begrepen heb, dan gaat het hier om een carnavalsgroep die aan het 
oefenen is. De trommelaars zijn al goed op streek, voor de dansgroep is dit een nuttige activiteit.

De afgelopen dagen ben ik het steeds tegengekomen. Als een groep iets wil doen, dan zoeken ze een plaats 
in de straat of het park. Tango-dansvereniging bestaat tien jaar? Plak een A4-tje tegen de bomen in de buurt 
van een plein, zet een paar boxen op het plein en iedereen
kan meedansen.

![](https://live.staticflickr.com/65535/54984709076_465599c6c4.jpg)

Tijdens de museumnacht kwan ik op twee plaatsen ook een soort recepties/gelegenheden tegen waarbij de muziek,
catering en mensen op straat stonden.

In sommige gevallen ziet het er professioneel georganiseerd uit en kan er best iets als een vergunningstraject
geweest zijn. En 's avonds is er nauwelijks geluid hoorbaar buiten de bars. Maar bij particulier initiatief 
 is het blijkbaar vanzelfsprekend om ermee de straat op te gaan.