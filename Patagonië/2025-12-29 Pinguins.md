# Pinguïns

Het lijkt wel of niemand voor strand of zee komt in het badplaatsje waar we overnachten. Het is tekenend
dat het restaurant waar ik dineerde geen _copa de vino_ op de kaart had staan maar een _pingüino de la casa_.
Ik dacht dat het een inventieve omschrijving van een _copa_ was, maar nee:

![](https://live.staticflickr.com/65535/55011826084_e89be79a9a.jpg)

Oftewel: iedereen die hier komt gaat tenminste ook bij de pinguïns kijken, hier 400 kom verderop.
Ik stelde me een kust voor waar pinguïns dicht op elkaar gepakt staan - zoals op de zuidpool.
Dat is een compleet verkeerd beeld. In eerste instantie kijk je verbaasd rond waar al die
pinguïns zijn, terwijl je er midden in staat. Wat blijkt: de meeste zitten in hun hol in de grond,
meestal onder een struik maar soms ook niet.

![](https://live.staticflickr.com/65535/55039593080_3946c4abe0.jpg)

Je ziet boven de grond alleen pinguïns die van en naar de zee lopen, of die zich koesteren in de zon.

![](https://live.staticflickr.com/65535/55039593585_0b895f2b8a.jpg)

Onder veel van de struiken eromheen zitten pinguins verscholen, in deze tijd met jongen
waarvan er veel al even groot zijn als hun ouders.

![](https://live.staticflickr.com/65535/55039256401_fe745f5b9e.jpg)

Je kunt wel grote aantallen pinguïns bij elkaar zien bij de kust, maar dat is slechts een klein deel van de populatie.

![](https://live.staticflickr.com/65535/55039509429_61d8838710.jpg)

De _pingüino_ mag dan een beetje kitsch zijn, het toeristisch eerbetoon aan deze dieren is volkomen terecht.
