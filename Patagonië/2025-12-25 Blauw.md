# Blauw

Argentinië staat erom bekend dat er twee manieren zijn om geld te wisselen: via officiële kanalen
(die [niet altijd](2025-12-21b Betaalperikelen.md) even goed werken) en de _blue market_. Dat is 
een informele manier van geld wisselen. Daarbij denk je al snel aan geldwisselaars die vanuit de 
schaduw _¿cambio?_ naar toeristen roepen. Dat blijkt toch anders te werken. Je gaat daarvoor gewoon 
naar een bank.

![](https://live.staticflickr.com/65535/55005146787_78794d5774.jpg)

Ok, is sta hier wel in het halfduister aan de balie, met onze gids erbij die in het oog houdt
of alles wel netjes verloopt. Maar achter de balie staan alle spullen die nodig zijn: en geldtelmachine,
rekenmachines, iets van een kluis. Het ziet er professioneel uit. Of je hier ook bloemen kunt kopen
hebben we niet geprobeerd.

De koers is inderdaad beter dan via de officiële kanalen. Hier kregen we 1700 pesos per euro,
de officiële koers is 1650 (en inclusief koersopslag van een creditcard/bank 1600-1610). Het scheelt
op dit moment niet zo heel veel, maar dat kan anders zijn als de geldmarkten veranderlijker (of juist niet) zijn.