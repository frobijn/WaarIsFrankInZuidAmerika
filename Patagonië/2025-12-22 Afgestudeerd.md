# Afgestudeerd!

CÃ³rdoba is een universiteitsstad en dat was vandaag goed te merken. Er reden voortdurend luid toeterende auto's
rond met een feestend gezelschap in de bak (en in de auto) wat de nodige bekijks trok.

![](https://live.staticflickr.com/65535/55001343719_ea6f78710b.jpg)

Het werd pas duidelijk wat het was toen ik zo'n feestvierende groep al wandelend tegenkwam en een van de leden 
in het Engels een uitleg kon geven.

![](https://live.staticflickr.com/65535/55001334834_0da986cc94.jpg)

Zoals te lezen op de krans: mevrouw Romero is _abogado_: advocaat. Iedere groep die ik tegenkom viert het afstuderen van een rechtenstudent.
Het is het einde van een semester, en dus is het druk met afstuderen.
Ze trekken van het universiteitsgebouw van rechten naar het justitiepaleis een paar blokken verder om feest te vieren.
Lopend, of dus met de auto. 
Overigens hoef je geen pickup truck te hebben, je kunt met elke auto (met volgauto's) rondgereden worden.

![](https://live.staticflickr.com/65535/55001235368_294f921b2d.jpg)

Toch maar even meegelopen naar het justitiepaleis. Advocaat Romero bleek lang niet de enige.
Het plekje direct bij de ingang was al bezet door een ander gezelschap.

![](https://live.staticflickr.com/65535/55001375295_0faf65ed0c.jpg)

Wat gaat de dame op de voorgrond met die spuitbus doen? Aha, _vieren_ dus, maar dat is toch wel een understatement.

![](https://live.staticflickr.com/65535/55001074116_3383009492.jpg)

![](https://live.staticflickr.com/65535/55000185682_beb885b2a1.jpg)

Juist ja. De advocate is duidelijk (on)herkenbaar geworden. En hoe is het inmiddels met _abogado_ Romero?

![](https://live.staticflickr.com/65535/55000183497_78a63c37ac.jpg)

Geslaagd, lijkt me.

Mijn alma mater heeft het zweetkamertje. Dat steekt wel erg suf af bij dit ritueel. Of hebben wij het weer er niet voor?