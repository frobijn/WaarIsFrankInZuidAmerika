# Nachtbus

Een van de goede herinneringen van mijn eerste reis in Argentinië was het (lange afstand) bussysteem. Het zijn 
zeer confortabele bussen die soms vele uren durende reizen maken. En als dat in de nacht is, dan zijn er speciale
nacht-/slaapbussen die nog confortabeler zijn.

Ik wilde deze reis daarom nog eens kijken hoe het was, door van Córdoba naar Buenos Aires (9 a 10 uur) met een nachtbus te reizen.
Het is reistechnisch handig: je hebt een volledige dag in Córdoba, en ook een in Buenos Aires. De meest luxe variant van de
nachtbus heeft brede stoelen die met achteruitleunen bijna plat kunnen. Je kunt je gemakkelijk omdraaien en op een zij gaan liggen slapen zonder 
degene naast je te storen, al helemaal niet als er geen stoel naast je is. Het lijkt sterk op een business class stoel
in een vliegtuig, al kan die meestal helemaal plat tot een echt bed. Dit alles voor de prijs van een kamer in een driesterrenhotel.

Ik was vergeten hoe populair dit soort bussen is. Mijn bus vertrok om 23 uur. Een lege busterminal zou je denken, maar nee.

![](https://live.staticflickr.com/65535/55003666071_86cf270b4a.jpg)

Bijna alle perrons waren in gebruik, en er was een constante stroom ven reizigers die van de ene naar de andeere kant bewogen 
als er weer een bus aankwam om reizigers op te pikken. De bussen hebben geen vast perron en er is geen overzicht waar welke bus 
staat, dus het is goed opletten op de binnenkomende bussen en mannetjes die met megafoons voor de bus gaan staan om passagiers
naar de bus te krijgen Iedereen heeft dan al een kaartje.

Het is wel even opletten als de vertrektijd op het kaartje verlopen is; heb ik hem gemist. Maar nee, hij was gewoon tien minuten te laat.

![](https://live.staticflickr.com/65535/55003665996_0c5d21ce26.jpg)

Had ik goed onthouden dat de busreis aangenaam zou zijn? Inderdaad. Het is natuurlijk niet hetzelfde als een bed, maar de
bus rijdt flink door over goede (snel)wegen en maakt geen abrupte bewegingen bij remmen en optrekken. Als je uit het raampje kijkt
zie ja naast vrachtverkeer nog heel veel andere bussen rijden. Hoewel... en groot deel van de nacht kan ik me niet herinneren,
de klok op mijn telefoon sprong soms uren vooruit. In redelijk uitgerust stond ik 's ochtends op het busstation in Buenos Aires.
Het is nog steeds een prima manier om te reizen.