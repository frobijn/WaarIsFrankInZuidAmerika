# Landschap

Er zit één lange busreis in de route. Als je op een gegeven moment uit het raam van de bus kijkt, is er bijna niets interessants te zien.
En toch is het een geweldige reis: we krijgen een samenvatting te zien van de landschappen van Patagonië. We beginnen
in de dorre streken aan de kust, met kale bergen. 

![](https://live.staticflickr.com/65535/55039305966_392851f624.jpg)

We rijden langs een rivier, gevoed door de gletsjers uit de verre Andes,
die leven brengen waar het water stroomt. 

![](https://live.staticflickr.com/65535/55038398332_1660d244c9.jpg)

Geleidelijk wordt alles groener omdat er overal in de dalen (periodiek) water is. 

![](https://live.staticflickr.com/65535/55039307011_df98603570.jpg)

We eindigen in het groen, tussen de groene heuvels en soms kale bergen, waarbij de hoogste toppen besneeuwd zijn.

![](https://live.staticflickr.com/65535/55039560209_994e5162bd.jpg)

Wat een metamorfose! We overbruggen een aantal lange afstanden per vliegtuig, maar deze route
moet je echt over de weg doen.