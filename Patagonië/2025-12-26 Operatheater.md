# Operatheater

Vaste prik in mijn reizen is een poging om iets van de klassieke muziekcultuur in een land op te snuiven, 
bijvoorbeeld door het bijwonen van een concert met een lokaal tintje. Het liefst had ik een concert bezocht
met een programma van Argentijnse componisten, zoals Ginastera of Piazolla (maar dan geen commerciële tangoshow).
Maar het concertseizoen loopt op zijn eind, deze kant van de wereld gaat de zomer in. Zowel in Uruguay
als in Argentinië werden de laatste concerten gegeven, in beide gevallen een balletvoorstelling die meerdere
dagen herhaald werd. In Uruguay (Carmina Burana op ballet) enkele weken, in Argentinië een klassieker: het volledige Notenkraker ballet,
bijna de hele maand. In Uruguay was de attractie de lokale concertcultuur en lokale orkesten/gezelschappen.
Het was daar niet zo moeilijk om aan een kaartje te komen. In Argentinië was dat anders. Alle voorstellingen waren volledig uitverkocht.
Een aantal reseller-websites had (ten tijde van het boeken van de reis) slechts een paar kaarten in de verkoop, 
tegen een veelvoud van de verkoopprijs. Je weet nooit of dat wel legitieme kaarten zijn, dus het goedkooste kaartje 
gekocht, en maar hopen dat het goed zit. Kort van tevoren heeft een van de dames aan de kassa nog veel moeite
gedaan om de echtheid te controleren - met succes - en uit te leggen hoe het kaartje werkt. 
Muzikaal en qua ballet waren beide voorstellingen de moeite waard; beide keren zat de zaal vol. Met name in Argentinië
kwamen hele families kijken, en ook veel groepen jongeren, en ik hoorde om mij heen dat de nodige bezoekers voor het eerst
kwamen, In Uruguay ook, merkte je aan het voortdurent klappen door de muziek heen na een solo (en het sssten van een deel 
van het publiek - in Argentinië werd een klappauze na enkele solo's in de choreografie ingebakken). 
Zo'n publiek zouden veel concertorganisatoren in Nederland ook graag willen hebben. 

![](https://live.staticflickr.com/65535/55006321502_afa0271f82.jpg)

Naast de muziek was er in Argentinië nog een reden om dit concert te bezoeken: het theater. Teatro Colon
is een historisch operatheater en hoe kun je dat beter ervaren dan tijdens een concert. Het goedkoopste kaartje
bleek een staanplaats op de bovenste gallerij te zijn. De kassadame legde uit dat je voor de beste plaatsen vroeg 
moet komen, want het kaartje is ongeplaceerd. En dus stond ik met anderen ruim van tevoren buiten in de rij. Toen 
de deur open ging bewoog de rij naar de liften. Je kon ook de trapp nemen - dat ging vast sneller, en ik zag een aantal
anderen dat ook doen. Inderdaad,
maar de bovenste gallerij is... best ver naar boven. Het leverde wel een goed plaatsje op, en een prachtig beeld
van het theater.

![](https://live.staticflickr.com/65535/55007200696_092c6e23ce.jpg)

De staanplaatsen zijn onderdeel van de zesde galerij, en de bovenste
gallerijen zijn verdeeld over meerdere verdiepingen. Je staat net onder het plafond. Het is verrassend
hoe goed het geluid nog is op deze afstand van het orkest, al klinkt har geluid uit zo'n orkestbakk minder fraai dan
 van een orkest op het podium. Vrijwel het hele podium is te zien. En vanaf deze plaats krijg je pas echt een goed gevoel
 hoe groot en mooi het theater is. Ik kon niet helemaal achterhalen wat de oorspronkelijke kaartprijzen waren. Ik denk dat 
 de staanplaatsen evenveel kosten als een cappucino of een paar empanadas uit een winkel (euro of 5), de stoelen op 
 deze hoogte voor 2 tot 3 keer zoveel. De beste plaatsen gaan voor meer dan honderd euro weg. De prijsdiversiteit
 helpt vast bij het aantrekken van een heel divers publiek.
 
 Het theater heeft elders in de stad een enorme ruimte om aan decors en rekwisieten te werken en ze op te slaan.
 Je kunt dat bezoeken.  Van een aantal recente producties staan ze opgesteld. De bezoeker wordt met klem verzocht alles
 aan te raken, om te voelen waar het van gemaakt is.

