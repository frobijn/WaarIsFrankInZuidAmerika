# Meren en besneeuwde bergen

Bariloche is in de winter een skioord. Sommige skiliften zijn in principe in de zomer ook open om wandelaars 
naar de top te brengen, maar blijkbaar niet nu wij er zijn. De eerste dag gebruiken we om per e-mountainbike
het "kleine rondje" te rijden. Eerst lijkt het of de e-bike ook vakantie heeft, maar zodra duidelijk wordt
hoe je met zo'n ding bergop moet rijden, wordt het toch nog een ontspannen tocht. Ook nog een wandelpad gelopen
om bij een uitzichtpunt uit te komen.

![](https://live.staticflickr.com/65535/55039911741_bf35c3a9ac.jpg)

De uitzichten zijn steeds een variatie op hetzelfde thema: een meer met op de achtergrond besneeuwde bergen.
En dat is helemaal niet verkeerd. Zeker niet met een lokaal gebrouwen biertje in de hand, keuvelend met
een paar Argentijnen die hier ook op vakantie zijn.