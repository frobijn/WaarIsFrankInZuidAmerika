# Museumnacht

Soms heb je geluk en is er iets georganiseerd dat je erg goed uitkomt. Zo ook in Montevideo.
Er zijn erg veel musea in het meest toeristische deel, de oude stad. Hoewel elk museum op papier
wel interessant lijkt, zou het nogal wat tijd (en pesos) kosten om ze allemaal te bezoeken.
Als er nu een manier was om steeds even binnen te lopen, selectief rond te kijken, en vrij snel weer
te vertrekken als je het gezien hebt. Uruguay heeft juist vanavond het antwoord daarop:

![](https://live.staticflickr.com/65535/54980747751_9ebca6230a.jpg)

De nacht van het museum. Het lijkt erop dat alle musea (behalve de top-musea) hieraan meedoen en vandaag 
tot middernacht open blijven. Alle musea die ik misschien wel interessant vind maar die eerder zijn
afgevallen staan op de lijst. Dus nog maar een rondje door de oude stad gelopen in de avond.
Met de zomerse temparaturen is dat zeker geen straf. Op verschillende plaatsen zijn muzikanten
actief om de boel luister bij te zetten. Overal is het druk, blijkbaar vinden veel Uruguayanen
het ook een prima vrijdagavondbesteding.

Het was leuk, en inderdaad was de keuze om de musea niet op de must-do lijst te zetten goed.
Toch komt de andere foto van de dag van een museum, dat allerlei informatie en parafernalia heeft
van regeringen uit de historie van Uruguay. Maar het land was een tijd een militaire dictatuur.
Hoe ga je daar mee om, wel of niet meenemen in de tentoonstelling? Het antwoord van het museum is briljant. 

![](https://live.staticflickr.com/65535/54980929213_ebeea91141.jpg)
