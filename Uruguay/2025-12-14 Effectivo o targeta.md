# Effectivo o targeta

![](https://live.staticflickr.com/65535/54987304889_6cced312cd.jpg)

Tijden veranderen. Ooit moest je al het geld voor de vakantie in cash meenemen en ter plaatse omwisselen. 
Daarna kwam het pinnen - geen cash meer meenemen, maar ter plaatse geld uit de muur halen. In sommige landen
konden ze bij bepaalde winkels overweg met een creditcard, zodat je daarvoor geen geld meer te pinnen. Nog 
altijd vind ik het een sport om een reeks munten en biljetten (tot een klein bedrag) van een land compleet te 
hebben, voor het plakboek. Voor Uruguay is dat alvast gelukt.

De wereld is ook hier snel aan het veranderen. Het is hier een gebruikelijke vraag bij het afrekenen:
effectivo o targeta - contant geld of een betaalkaart. Vrijwel iedereen kiest voor targeta. Net als bij ons
zijn dat vaak debitkaarten, maar onze pinpassen zijn hier onbruikbaar in de winkels en op lokale websites.
Wat wel werkt is een Visa creditkaart, dat gaat zelfs voor de meeste websites goed. Een Mastercard creditcard
lukt ook vaak, maar niet altijd. De effectieve wisselkoers is bij betalen met creditcard vergelijkbaar met het
omwisselen van cash, dus best goed.

Als buitenlandse toerist is het zelfs nog aantrekkelijker. Kijk maar eens naar het rechter bonnetje, de 
rekening voor een fantastisch diner bij Manzanar, [een van de drie](https://www.elpais.com.uy/bienestar/nutricion/hay-tres-uruguayos-revelaron-la-primera-mitad-del-latin-americas-50-best-restaurants-2025) Uruguayaanse restaurants dat op de lijst van 50
beste Zuidamerikaanse restaurants staat. Met name het _Descuento ley 17934_: wettelijke korting op het totaalbedrag.
Als je als toerist met een buitenlandse creidtcard betaalt, komt de BTW van 18% te vervallen. Dan hoef je je 
helemaal geen zorgen meer te maken over wisselkoersen. Een creditcard is hier duidelijk je vriend.

