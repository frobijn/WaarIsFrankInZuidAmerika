# Oud-Nieuw

De jaarwisseling vieren we in Bariloche, samen met toeristen uit Argentinië en andere landen en inwoners van de stad.
Bijzonder dit jaar is dat in Argentinië al wetten zijn aangenomen die het afsteken van vuurwerk verbieden, 
omdat lawaai maakt (in Buenos Aires) of om andere redenen. Nu Nederland ook die kant uit gaat, is dit een mooie gelegenheid
te ervaren hoe anders dat is dan een lawine van vuurpijlen om middernacht. Overdag is het in ieder geval erg rustig,
geen vuurwerk te horen.

Oud en nieuw wordt gevierd in allerlei restaurants en besloten gelegenheden, maar ook op een centraal gelegen plein. Daar staat
een grote kerstboom, en zijn food trucks, en er speelt een bandje. 

![](https://live.staticflickr.com/65535/55040148729_710196c565.jpg)

In de loop van de avond stroomt het pleintje vol. Het meest kleurrijk zijn nog de lichtballonnen waar sommige kinderen mee lopen.

![](https://live.staticflickr.com/65535/55039896751_27c4c5975c.jpg)

De klok in de toren aan de rand van het pleintje kruipt naar middernacht, de band start het aftellen en...

![](https://live.staticflickr.com/65535/55039895221_5b5fdc026f.jpg)

¡Feliz Año Nuevo! roept de band en het klinkt overal op het plein. En dan...

Niets. De band hervat de muziek, sommigen verlaten het plein en anderen feesten nog even door. Het jaar 2025 is afgelopen,
2026 is begonnen.