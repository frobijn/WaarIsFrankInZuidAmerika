# De koeientest

Het merendeel van de drie miljoen inwoners zijn te vinden in de steden en plaatsen langs de kust.
Ik vroeg me af of het nog interessant zou zijn om eens het achterland in te gaan. Dat lijkt best lastig:
er zijn nauwelijks plaatsen om  te overnachten. Wat kun je er doen? _Goucho_ activiteiten op enkele boerderijen,
en astrotoerisme omdat er nauwelijks lichtvervuiling is. Zou het de moeite waard zijn? De receptioniste
in Montevideo was er duidelijk over: nee. Het is weliswaar economisch belangrijk vanwege de exportproducten die
de landbouw en veeteelt oplevert, maar verder is het nogal saai. 

![](https://live.staticflickr.com/65535/54996641158_046c436b4a.jpg)

Ze kwam met een handzame toets voor een toerist: als je teveel koeien ziet, dan moet je omkeren
en terugrijden naar de kust. Op weg voor een bezoek aan een wijngaard kwam ik inderdaad koeien tegen,
maar niet zo veel dus ik ben doorgereden.

Een dag later reed ik naar een uitzichtpunt in een beschermd natuurgebied. Ik bleek tussen de koeien terecht gekomen te zijn.

![](https://live.staticflickr.com/65535/54996790139_3d9c5a1796.jpg)

Ik weet niet hoe ik hierop de koeientest moet toepassen. Wederom waren het er niet veel, dus ben ik doorgereden.