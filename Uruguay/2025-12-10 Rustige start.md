# Welkom in Uruguay

Bijna een dag na vertrek uit Nederland zet ik voet op Uruguayaanse bodem.
De eerste bestemming is Colonia del Sacramento, een klein historisch stadje
dat het dichtst per veerboot bij Argentinïe ligt. Aan het eind van de dag de zon
richting zee zien zakken - de grijze band aan de horizon is Argentinië.

![](https://live.staticflickr.com/65535/54977013109_f1456d7e82.jpg)

De rest van de middag wat rondgelopen en een aantal reisbenodigdheden gekocht.
Bijvoorbeeld een lokale sim kaart met wat datategoed. Leuk om dat in krakkemikkig
Spaans proberen te regelen met iemand die eigenlijk ook geen Engels spreekt.
Ik vraag me af of ik me heb laten afzetten - ik kan de komende tijd 120 gigabyte aan 
mobiel dataverkeer verstoken. Maar misschien moet ik voor nog geen 9 euro niet zo kritisch zijn.

Ook eens in een supermarkt rondgekeken wat er zoal te koop is. Wat meteen duidelijk is:
Uruguay is een wijnland. Wordt vervolgd...

![](https://live.staticflickr.com/65535/54975861077_bfaa56cb9b.jpg)