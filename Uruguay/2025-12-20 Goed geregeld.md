# Goed geregeld

Uruguay haalt niet zo vaak het wereldnieuws. Soms wel met opmerkelijke besluiten, zoals legalisatie van wiet.
Maar als je rondkijkt zijn er meer zaken die in verschillende landen enige moed kosten van een overheid, en die
het leven van de inwoners en goede komt. In het verkeer krijgen voetgangers zo vaak voorrang op auto's dat het wel
een verkeersregel moet zijn. Het merendeel van de troittoirs heeft op- en afritten voor invaliden en Hollanders met bagage op wielen,
soms zelfs duidelijk in helder blauw gemarkeerd. (Ok, nu nog zorgen dat de troittoirs begaanbaar blijven ondanks boomwortels en ander
ongemak.)

![](https://live.staticflickr.com/65535/54995563847_d48dc766a2.jpg)

Ook op gezondheidsgebied is er moedige wetgeving. Althans, als je het vergelijkt met Nederland. Veel zout en vet is slecht voor 
de mens, dus producten die daar veel van bevatten moeten dat duidelijk op de verpakking tonen. Diepvriespizza? Gegarandeerd
enkele zwarte hexagons. Product met overdadige hoeveelheid vlees? Zeker een hexagon meer dan hetzelfde product in vegetarische uitvoering.
Dat is toch wat anders dan in Nederland, met een schaal van enkele niveaus, waar een diepvriespizza een beter niveau kan
hebben dan een duidelijk gezond product omdat de pizza iets minder slecht is dan zijn soortgenoten. Beste Nederland, soms is
polderen de beste oplossing, maar in dit soort gevallen was een moedig besluit meer op zijn plaats geweest.